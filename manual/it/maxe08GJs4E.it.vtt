WEBVTT
Kind: captions
Language: it

00:00:23.679 --> 00:00:28.759
Sicuramente non avremo mai immaginato (né soprattutto voluto) cominciare il resoconto

00:00:28.760 --> 00:00:31.280
della seconda giornata dell'Heineken Jammin' festival

00:00:31.289 --> 00:00:35.080
da queste eccezionali immagini riprese dal nostro operatore Alessandro Zanchini

00:00:35.080 --> 00:00:38.440
mentre il violento fortunale che ha colpito buona parte del Veneto

00:00:38.440 --> 00:00:42.460
si abbatteva (per fortuna con intensità minore) anche sul parco di san Giuliano.

00:00:42.460 --> 00:00:47.360
Momenti in ogni caso drammatici anche perché non si è potuto non tornare con la memoria

00:00:47.360 --> 00:00:51.780
alla tromba d'aria che aveva funestato l'edizione 2007 della manifestazione

00:00:51.790 --> 00:00:59.160
quando la violenza del vento aveva fatto cadere otto torrette del palco sul pubblico provocando una trentina di feriti.

00:00:59.160 --> 00:01:07.220
Per fortuna questa volta niente di tutto questo: il vento si è fermato a 74 km orari rispetto ai 150 di tre anni fa

00:01:07.220 --> 00:01:13.160
anche se in compenso sul giovane "popolo della musica" in poco più di un'ora (tra le 20.15 e le 21.30)

00:01:13.160 --> 00:01:16.380
si sono abbattuti più di 100 millilitri d'acqua.

00:01:16.390 --> 00:01:20.850
Ma facciamo un passo indietro e proviamo a fare il racconto dell'intera giornata.

00:01:20.850 --> 00:01:24.930
Una giornata che come quella d'apertura si era aperta con un caldo torrido

00:01:24.930 --> 00:01:30.260
che peraltro non aveva fermato i 25.000 accorsi a san Giuliano per seguire le esibizioni

00:01:30.260 --> 00:01:35.020
di icone della musica contemporanea quali i Green Day e Thirty second to Mars.

00:01:35.020 --> 00:01:39.660
Un pomeriggio trascorso nei pressi del palco dove si susseguono i concerti dei gruppi in programma

00:01:39.660 --> 00:01:44.240
ma anche (a seconda dei gusti) a prendere la tintarella o a difendersi dai raggi del sole 

00:01:44.240 --> 00:01:48.560
sotto le fronde di alberi e di siepi o con ripari più o meno di fortuna.

00:01:48.560 --> 00:01:55.360
Nei circa 700.000 metri quadrati del parco si può incontrare gente proveniente da tutta Italia ma anche dall'estero.

00:01:55.370 --> 00:02:00.580
Per la maggior parte si tratta comunque di "under 30" anche se non mancano le persone mature.

00:02:00.580 --> 00:02:04.220
Sono davvero numerosi (in particolare) i genitori che accompagnano i figli

00:02:04.220 --> 00:02:07.700
a quello che immaginiamo sia loro primo concerto rock.

00:02:07.710 --> 00:02:13.470
Molto gettonati anche oggi sono l'area "beach" il punto di rinfresco spray e ovviamente i chioschi.

00:02:13.470 --> 00:02:17.630
Chi la birra la vuole davvero fredda può addirittura andarsela a prendere direttamente

00:02:17.630 --> 00:02:21.090
nel bar frigorifero allestito dallo sponsor dell'evento.

00:02:21.090 --> 00:02:25.400
Si può giocare a calcio basket e pallavolo sui campi appositamente allestiti

00:02:25.409 --> 00:02:28.969
ma anche cimentarsi con l'infernale portiere meccanico "para-rigori":

00:02:28.969 --> 00:02:34.080
viene subito da pensare che un "numero uno" così (viste le precarie condizioni di Buffon)

00:02:34.080 --> 00:02:38.040
avrebbe fatto davvero comodo quest'anno all'Italia in Sudafrica.

00:02:38.040 --> 00:02:44.200
C'è poi chi si concede anche una pausa artistica visitando l'area dei murales dedicati ovviamente al festival

00:02:44.200 --> 00:02:50.959
e chi non perde l'occasione per lasciare un ricordo della sua presenza firmando una delle colonne appositamente predisposte.

00:02:50.959 --> 00:02:55.879
Una domenica insomma all'insegna della musica e del divertimento sino a che qualcosa cambia.

00:02:55.880 --> 00:02:59.439
La morsa del caldo infatti improvvisamente si attenua. 

00:02:59.439 --> 00:03:03.079
Sono in molti a tirare un sospiro di sollievo se non fosse però che all'orizzonte

00:03:03.079 --> 00:03:08.439
dapprima impercettibilmente poi sempre più velocemente il cielo comincia a rannuvolarsi.

00:03:08.440 --> 00:03:14.459
La pioggia arriva verso le 20 quando sul palco si stanno esibendo i Thirty second to Mars...

00:03:14.459 --> 00:03:17.099
...dapprima leggera poi sempre più forte.

00:03:17.099 --> 00:03:22.059
Il concerto comunque prosegue ed il gruppo riesce a concludere la sua esibizione.

00:03:22.060 --> 00:03:26.880
A questo punto però gli elementi si scatenano: è ormai un nubifragio con un forte vento.

00:03:26.889 --> 00:03:30.449
Ad un certo punto comincia anche a grandinare.

00:03:30.449 --> 00:03:36.200
Una parte del pubblico decide di lasciare il parco altri cercano ripari di fortuna

00:03:36.200 --> 00:03:39.920
molti però rimangono stoicamente vicino al palco in attesa dei Green day.

00:03:39.920 --> 00:03:46.500
L'organizzazione non resta in ogni caso con le mani in mano: viene fatta subito sgomberare la zona attorno al palco

00:03:46.500 --> 00:03:48.120
(potenzialmente più pericolosa)

00:03:48.140 --> 00:03:54.260
mentre i volontari della Protezione civile distribuiscono in poco tempo circa 2000 coperte termiche.

00:03:54.269 --> 00:03:59.819
Sono in ogni caso una cinquantina le persone che vengono colpite da ipotermia o da stati d'ansia.

00:03:59.819 --> 00:04:06.819
Si vedono le luci delle ambulanze della Croce rossa muoversi nella notte sempre più incombente all'interno di tutto il parco.

00:04:06.819 --> 00:04:14.299
Alla fine si conteranno circa 70 loro interventi a cui devono aggiungersi nella giornata i 100 compiuti prima del nubifragio.

00:04:14.299 --> 00:04:20.539
Per fortuna nessuna situazione preoccupante anche se qualche spettatore viene portato per controlli in ospedale.

00:04:20.539 --> 00:04:26.139
Verso le 21.30 gli elementi per un po' si placano: molti spettatori tornano davanti al palco

00:04:26.140 --> 00:04:28.520
reclamando l'esibizione dei Green day.

00:04:28.529 --> 00:04:32.880
Un concerto che è diventato però impossibile visto che chilometri di cavi elettrici

00:04:32.880 --> 00:04:36.680
sono finiti sott'acqua così come le apparecchiature del palco.

00:04:36.689 --> 00:04:40.309
Ci vorranno ore spiega il "patron" della manifestazione Roberto De Luca

00:04:40.309 --> 00:04:46.289
(nella conferenza stampa appositamente convocata per fare il punto della situazione) per ripristinare il tutto.

00:04:46.289 --> 00:04:51.600
Chi ha il biglietto di domenica potrà (a parziale risarcimento del mancato concerto dei Green day)

00:04:51.600 --> 00:04:54.740
entrare gratuitamente nella giornata di lunedì.

00:04:54.749 --> 00:04:59.440
Fuori intanto continua a piovere mentre Protezione civile comunale e organizzazione

00:04:59.440 --> 00:05:05.900
distribuiscono bevande calde e altri generi di necessità soprattutto ai ragazzi ospitati nel campeggio.

00:05:05.900 --> 00:05:11.780
Per loro si prospetta una notte certamente meno piacevole della precedente.

