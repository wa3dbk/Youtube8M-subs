WEBVTT
Kind: captions
Language: cs

00:00:01.234 --> 00:00:06.404
Naomi Schaefer Riley byla redaktorkou Týdeníku pro vyšší vzdělávání.

00:00:06.405 --> 00:00:13.969
To vše až do jejího článku, v němž kritizuje černošská studia existující při amerických univerzitách.

00:00:14.133 --> 00:00:16.131
Některé z čtenářů totiž článek rozčílil. 

00:00:16.132 --> 00:00:23.314
A navzdory prvotnímu vyjádření týdeníku, že šlo hlavně o pokus zahájit diskuzi, ji nakonec vyhodili.

00:00:23.521 --> 00:00:25.541
Naomi je tady dnes s námi.

00:00:26.718 --> 00:00:31.111
Takže - o co šlo v případě černošských studií?

00:00:31.112 --> 00:00:39.281
Svůj blog jsem napsala v reakci na jiný, který pojednával o několika absolventech černošských studií a jejich dizertačních pracích.

00:00:39.282 --> 00:00:44.884
Na témata těch prací jsem se podívala a zdálo se mi, že nejsou zrovna akademicky precizní.

00:00:44.885 --> 00:00:53.506
Většinou byly pojaté tím způsobem, že nějaký negativní fenomén černošské komunity sváděly na bělochy a institucionální rasismus.

00:00:53.507 --> 00:01:00.301
Pak tam bylo i několik prací, které se zabývaly naprosto nesmyslnými věcmi. Třeba historií černošského porodnictví.

00:01:00.302 --> 00:01:08.936
Je tohle opravdu tak zásadní, aby za to lidé dostávali doktoráty? Budou tihle absolventi schopni někdy vyučovat humanitní obory?

00:01:08.937 --> 00:01:13.773
Jedna z nich, pokud vím, pojednávala o Clarence Thomasovi (černošský soudce amerického nejvyššího soudu)...

00:01:13.774 --> 00:01:19.571
Ano. Jedna z těch prací se zabývala černochy pravicových názorů, kteří byli obviňováni z "útoku na občanská práva". 

00:01:19.572 --> 00:01:29.053
Podle některých doktorandů černoch nesmí být pravičák. Za tuhle dizertaci byl udělen titul Ph.D. na středozápadní univerzitě. 

00:01:29.054 --> 00:01:35.162
A to v ní autor jen tvrdí, že pravicoví černoši poškozují občanskoprávní oblast, protože jsou proti pozitivní diskriminaci.

00:01:35.163 --> 00:01:46.250
Vy jste tedy otevřela tohle téma a položila otázky týkající se toho, zda jsou "černošská studia" akademicky legitimní. Některé lidi jste tím naštvala.

00:01:46.285 --> 00:01:53.223
A zaměstnavatel se za vás nejprve postavil s tím, že snad máme první dodatek Ústavy a měli bychom o tématu diskutovat.

00:01:54.475 --> 00:02:01.210
Postupně ale přicházely stovky komentářů, jejichž autoři mi nadávali do rasistů a požadovali stažení článku.

00:02:01.211 --> 00:02:08.402
Vznikla online petice, pod níž se sešlo 7000 podpisů lidí z akademické obce, kteří požadovali, abych přišla o práci.

00:02:08.403 --> 00:02:14.171
Ve čtvrtek se k tomu editor vyjádřil tak, že je to sice provokativní článek, ale alespoň to otevře debatu.

00:02:16.360 --> 00:02:20.385
Přešel víkend a v pondělí večer už jsem byla na dlažbě.

00:02:20.386 --> 00:02:26.926
Nevím sice, co přesně se v redakci za tu dobu odehrálo, ale dělá to na mě dojem, že ustoupili veřejnému nátlaku.

00:02:26.927 --> 00:02:34.005
Tihle čtenáři, kteří mi nadávali a častovali mě nechutnými poznámkami, zřejmě dostali redakci pod příliš velký tlak.

00:02:34.006 --> 00:02:43.266
Takže vás zřejmě smetlo obvinění z rasismu, protože jste si dovolila otevřít tohle téma.

00:02:43.267 --> 00:02:51.542
Vy jste to v článku ani v následné obhajobě nezmínila, ale já divákům prozradím, že jste provdaná za černocha.

00:02:51.543 --> 00:02:57.502
Přesto vám lidé nadávají, že jste vůči černým rasistická.

00:02:57.503 --> 00:03:06.220
Rasismus je totiž obecná nálepka pro každého, kdo nesouhlasí s levicovou ortodoxií v tématu dotýkajícím se rasy.

00:03:06.221 --> 00:03:15.097
Černošská studia na vysokých školách jsou dnes velké politikum, neplatí zde akademická pravidla ani právo pochybovat.

00:03:15.098 --> 00:03:20.615
Je to oblast, kde jsou všechny odpovědi už známy. Kdo si dovolí kritizovat, je rasista.

00:03:20.616 --> 00:03:25.365
Oni se vůbec nepokusili argumentovat proti mně věcně.

00:03:25.366 --> 00:03:33.485
Jen na okraj chci zmínit, že jsem se samozřejmě na adresu těch studentů ani v nejmenším nevyjádřila sprostě či urážlivě.

00:03:33.486 --> 00:03:37.189
Z mé strany to byla jednoznačně kritika jejich akademické práce.

00:03:37.190 --> 00:03:42.938
A podle charakteru odpovědi, které se mi na to dostalo, soudím, že tahle studia skutečně žádnou legitimitu nemají.

00:03:42.939 --> 00:03:48.662
Pokud ani nezformulují věcnou reakci na mé argumenty, proč bych měla najednou uvěřit, že je ten obor smysluplný.

00:03:48.663 --> 00:03:53.781
Jejich reakce sice byla mizerná, ale podle toho, jak se zachovala vaše redakce, byla dost účinná.

00:03:53.782 --> 00:03:59.034
Protože dnes existuje jen málo horších nadávek než "rasista."

00:03:59.035 --> 00:04:03.121
To slovo se neustále používá a tak se podle mě ředí jeho původní význam,

00:04:03.122 --> 00:04:08.249
ale vy jste přesto byla za rasistu označena a už vám to zůstane. 

00:04:08.250 --> 00:04:15.142
Myslíte, že to má být hlavně odstrašující příklad pro všechny ostatní, kteří by kdy chtěli napsat kritický článek?

00:04:15.143 --> 00:04:23.780
Ano. Zdá se mi, že akademická obec všem ukázala hranice toho, co je ještě přijatelné a co už neprojde.

00:04:23.781 --> 00:04:29.380
Pokud chce člověk tyhle hranice svou kritikou překročit, tak se na něj všichni vrhnou,

00:04:29.381 --> 00:04:34.832
protože jsou univerzity zřejmě alergické na jakýkoliv nesouhlas v těchto záležitostech. 

00:04:34.833 --> 00:04:40.872
Každému, kdo si v budoucnu dovolí svobodně uvažovat a řešit tato témata, tedy poslali velice jasné varování.

